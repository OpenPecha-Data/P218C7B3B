(20)＊入楞伽經問如來常無常品第十

(21)爾時聖者大慧菩薩摩訶薩白佛言。世尊。如(22)來應正遍知。爲是常耶爲無常耶。佛告聖(23)者大慧菩薩言。大慧。如來應正遍知。非常(24)非無常。何以故。二邊有過故。大慧。有無二(25)邊應有過失。大慧。若言如來是常法者則(26)同常因。大慧。以諸外道説言微塵諸因常(27)故。非是作法。大慧。是故不得言如來常。(28)以非作法而言常故。大慧。亦不得言如來(29)無常。言無常者即是同於有爲作法。五陰(556a1)可見能見法無。五陰滅故。五陰滅者諸佛如(2)來亦應同滅。而佛如來非斷絶法。大慧。凡(3)作法者皆是無常。如瓶衣車屋及疊席等(4)皆是作法。是故無常。大慧。若言一切皆無(5)常者。一切智一切智人。一切功徳亦應無(6)常。以同一切作法相故。又復有過。若言一(7)切皆無常者。諸佛如來應是作法。而佛如來(8)非是作法。以無更説有勝因故。是故我言(9)如來非常亦非無常。

復次大慧。如來非常。(10)何以故。虚空之性亦無修行諸功徳故。大(11)慧。譬如虚空非常非無常。何以故。以離常(12)無常故。以不墮一異倶不倶。有無非有非(13)無。常無常非常非無常。是故離於一切諸過(14)不可得説。

復次大慧。亦不得言如來是(15)常。何以故。若言常者同於兔馬駝驢龜蛇蠅(16)魚等角。是故不得言如來常。復次大慧。亦(17)不得言如來是常。恐墮不生常故。是故不(18)得言如來世尊常。

復次大慧。更有餘法。(19)依彼法故。得言如來世尊是常。何以故。依(20)内證智證常法故。是故得言如來是常。大(21)慧諸佛如來内證智法。常恒清涼不變。大慧。(22)諸佛如來應正遍知。若出於世不出於世。(23)]法性常。如是法體常。如是法軌則常。如是(24)]以彼法性。一切聲聞辟支佛等。亦不曾聞(25)亦不曾見。如是法體。非虚空中。毛道凡夫(26)不覺不知。大慧。諸佛如來内證智者依彼得(27)名。大慧。以依如實智慧修行得名爲佛。(28)非心意意識無明五陰熏習得名。大慧。一切(29)三界不實妄想分別戲論得名。大慧。不實分(556b1)別二種法者。而得名爲常與無常。而佛如
(2)來不墮二法。不墮能取可取二邊。如來寂(3)靜。二法不生故。是故大慧。諸佛如來應正遍(4)知。不得言是常與無常。大慧。凡所言語。而(5)得説言常與無常。遠離一切分別盡者。不(6)得言取常無常法。是故我遮一切凡夫。不(7)得分別常與無常。以得眞實寂靜法者得(8)盡分別不生分別。

爾時世尊重説偈言

(9)離於常無常　非常非無常 (10)若見如是佛　彼不墮惡道

(11)若説常無常　諸功徳虚妄 (12)無智者分別　遮説常無常

(13)所有立法者　皆有諸過失 (14)若能見唯心　彼不墮諸過

.

